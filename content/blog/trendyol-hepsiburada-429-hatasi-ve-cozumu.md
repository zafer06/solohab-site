+++
title = "Trendyol ve Hepsiburada'da Mağazanız Neden Engellenir? (429 Hatası ve Çözümü)"
date = 2026-07-08T10:00:00+03:00
draft = false
description = "Trendyol ve Hepsiburada'da ürün güncellerken alınan 429 Too Many Requests hatasını ve mağazanızı koruyan Rate Limit (Hız Sınırı) altyapısını keşfedin."
image = "/img/trendyol-hepsiburada-429-hatasi-ve-cozumu.png"
+++

E-ticaret mağazalarının en büyük korkusu nedir? Ürün güncellerken pazar yerinden engellenmek (bloklanmak) veya kritik hatalar almak.

Trendyol ve Hepsiburada gibi dev pazar yerlerinin saniyede binlerce isteği aynı anda kabul etmediğini, her mağaza için belirli bir sınırı olduğunu bilmelisiniz. Bu sınır, hem veri akışının düzenli olarak devam etmesini sağlar hem de aşırı yüklenme durumunda sistemin çökmesini engeller. Teknik dilde biz buna "Rate Limit" (Hız Sınırı) diyoruz.


##  Entegrasyonların Arka Planı: Görünmeyen Dev Fabrika

Her ne kadar entegrasyon yazılımlarının ön yüzleri (panelleri) sizlerin kullanımı için çok basit ve sade tasarlanıyor olsa da, arka planları büyük iş kurallarının döndüğü dev bir fabrika gibidir.

Siz ön yüzde sadece bir ürün listesi görüyor olsanız da, arka tarafta o listeyi işleyen, hangi pazaryerine bağlı olduğunu takip eden, fiyat/stok takibini anlık yapan ve yeni siparişleri sisteminize getiren büyük bir yazılımsal ekip çalışır. Bu ekip, pazaryeri iletişimlerinde Rate Limit kurallarına sadık kalarak kaynak kullanımını en iyi seviyede tutmak zorundadır.

**Bir Banka Veznesi Düşünün...**

Para çekmek isteyen tüm müşteriler aynı anda vezne önüne doluşursa ne olur? Büyük bir kaos, kavga ve gereksiz bir gürültü oluşur. Bunun yerine bir sıramatik sistemi insanları sıraya soktuğunda, vezne önünde her zaman sadece 1-2 kişi işlem yapar. Böylece işlemler aksamadan, düzenli ve hızlıca ilerler.

İşte pazar yerleri de bizim gönderimlerimizi tıpkı bu sıramatik gibi bir sıraya koyarak işlem yaparlar. Ancak buradaki en kritik nüans şudur: Bu sıraya girme süresinin ve sıklığının entegratör yazılım (yani bizim tarafımızdan) doğru ayarlanması gerekir.

![XML Ürün Tedarikçileri](/img/trendyol-hepsiburada-429-hatasi-ve-cozumu.png)

## Pazar Yerleri Neden Bu Sınırları Koyuyor?

Trendyol, Hepsiburada ve diğer pazar yerleri sadece sizin ürünlerinizin aktarımı ile uğraşmaz; aynı anda binlerce satıcının ürün yükleme, sipariş çekme, stok ve fiyat güncelleme isteklerini de sorunsuz yönetmek zorundadır. Bu devasa ekosistem, arka planda müthiş bir işlem yükü ve sunucu kaynağı gerektirir.

Durum böyleyken, pazar yeri dinamiklerini önemsemeyen ve acemice kurgulanmış bir entegrasyon altyapısı, bu yoğun sisteme ardı ardına, hiç nefes aldırmadan yüzlerce istek göndermeye çalışabilir.

Bir düşünün; masanızda çok yoğun bir şekilde çalışıyorsunuz ve o sırada yoldan çıkmış bir sistem veya bot, cep telefonunuza saniyede onlarca SMS gönderiyor. Haklı olarak siz de ya o numarayı engeller ya da telefonunuzu uçak moduna alıp işinize bakarsınız.

İşte pazar yeri sistemleri de tam olarak bunu yapıyor. Ancak bunu yaparken dürüst davranıyorlar ve API dökümanlarında önden şu mesajı veriyorlar:

    "Bakın, benim sunucularımın limitleri bunlar. Bu hız sınırlarına (Rate Limit) 
    uygun çalıştığın sürece hiçbir sıkıntı yaşamadan tüm süreçleri 
    birlikte tıkır tıkır yönetiriz."


## 429 Too Many Requests Hatası Nedir? Paranızı ve Mağazanızı Nasıl Riski Atar?

Belki sizin veya bir satıcı arkadaşınızın başına gelmiştir: Entegrasyon üzerinden fiyat güncellemek için yüzlerce ürün gönderilir, bir kısmının fiyatı güncellenir ama bir kısmı eski fiyatta kalır. Daha da kötüsü, sistem güncellenmeyen ürünler için bir hata uyarısı vermez ve satıcı bunu günler sonra, zararına satış yaptığında fark eder!

Bu tür sorunların %90'ı, doğru inşa edilmeyen Rate Limit altyapısından kaynaklanır. Siz pazar yerinin limitlerini aşınca, pazar yeri sunucusu nazikçe size şu cevabı döner:
"Benim limitlerimi aştın. Diğer satıcıları engellememen için şimdilik senin isteklerini kabul etmiyorum."

Eğer entegrasyon sisteminiz bu dönüşü algılayacak bir "karşılama altyapısına" sahip değilse, sistem ürün göndermeye devam eder. Ancak pazar yeri bunları işlemez ve arka arkaya **429 Too Many Requests hatası** fırlatır. Sonuç? Güncellenmeyen fiyatlar, senkronize olmayan stoklar ve mağaza puanının düşmesi...


## Solohab ile Mağazanız Her An Güvende!

Bu süreçte mağazanızın zarar görmemesi için en başta Rate Limit yapısını ve ayarlarını doğru kurmak gerekir. Bu sayede hem satıcının işi aksamaz hem de pazar yeri sunucuları gereksiz yük altına sokulmamış olur.

Solohab, yenilenen entegrasyon altyapısında tüm pazar yerlerinin güncel Rate Limit kurallarına tam uyumlu bir mimari geliştirdi. Solohab’ın akıllı hız sınırlayıcı teknolojisi sayesinde, binlerce ürünü tek tıkla güncellerken pazar yerlerinin sınırlarına takılmaz, 429 hatası almaz ve fiyat/stok kayıpları yaşamazsınız.

Siz arkaya yaslanıp satışlarınızı izlerken, Solohab mağaza sağlığınızı ve veri güvenliğinizi arka planda sessizce korur.

**Siz de pazar yerlerinde engellenme korkusu olmadan, güvenli ve yıldırım hızında entegrasyon deneyimi yaşamak ister misiniz? Hemen Solohab'a ücretsiz üye olun, farkı kendiniz görün!**

{{< blog-cta >}}
